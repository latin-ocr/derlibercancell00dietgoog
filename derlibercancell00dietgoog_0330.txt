—228—

auditor deliberet ad sentenciam interlocutoriam ferendam. Et si
pronunciaverit bene appellatum, causa sibi pronuncianti et negocij
principalis [9] apud eum remanebit. Si autem pronunciaverit male' -
appellatum, causam remittet primo auditori, a quo fuit appellatum.
Si ab huiusmodi interlocutorijs appellatur et tercius auditor ut alius 1
pronunciabit, causam remittet 2 similiter.

Quod cause ad palacium deducte non remittantur.

Item attende, quamquam pronunciatur per dominum auditorem
camere apostolice seu mareschallum 3 dicte Romane curie bene proces-
sum et ab eo male appellatum, tamen nunquam ad illos vel eorum ali-
quem neque ad similes iudices quoscunque extra rotam predictam
causa remittatur, sed ad finem sue expeditionis in palacio perpetuo
remanebit, nisi tunc dominus papa fortassis ad se illam revocaret,
quod raro fit, et denuo ex certa sciencia extra huiusmodi palacium
terminari vellet eandem.

, De absolucione ad cautelam et simpliciter.

Nullus absolvitur, nisi productis iuribus ad id facientibus ac
parti alteri -assignato termino ad dicendum contra huiusmodi iura.
Idem fiat, si per audienciam contradictarum procedatur. Item nemo
simpliciter absolvitur, nisi prius depositis aut sublatis per eum ex-
pensis 1301318 occasione huiusmodi excommunicacionis

De appellacionibus interponendis

Item appellandum est infra X dies a qualibet diffinitiva sen-
tencia seu interlocutoria, et si non appelletur, sentencia· transit in
rem iudicatam, nisi tunc iusta causa seu racionabile impedimentum4
subsit, et tunc per beneficium domini nostri pape taliter impedito
forsitan subvenietur: alias super hoc non auditur. Item, si aliquis
appellare voluerit, si principalis litigancium non existat, oportebit,
quod de suo procuratorio doceat sufficienter, et si dominus auditor
illum appellantem admittit et ei respondebit, ut sibi videbitur fa-
ciendum, ab interlocutoria in scriptis aut vive vocis oraculo poterit
appellare.

¹ alter? ² remittetur? ³ Hsehr. mareschalli. ⁴ Nach impedimentum
ist sufficiat durch Uuterpunktieren getilgt.

