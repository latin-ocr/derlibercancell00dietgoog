0265*-

liceat vobis eos cum saniori parte capituli amovere ipsisque trans-
eundi ad alium ordinem, ubi secundum deum vivere voluerint, dare
licentiam et loco ipsorum alios ydoneos substituere, qui eciam unius
anni spatio in vestra societate probentur. Quo peracto si mores
eorum exegerint et utiles fuerint ad servitium vestrum inventi, tunc
demum professionem faciant regularem, promittentes se regulariter
vivere ac magistro proprio obedire, ita tamen quod eundem vobis-
cum victum habeant et vestitum necnon lectisternia, hoc exemptO,
quod clausa vestimenta portabunt. Sed nec ipsis liceat de capitulo
vel cura domus* vestre se intromittere temere , nisi in quantum
fuerit eis a vobis iniunctum. Tantum quoque curam habeant ani-
marum, quantum a vobis fuerint requisiti. Preterea nulli persone
extra vestrum capitulum sint subiecti tibique, dilecte in domino
fili, tuisque successoribus tamquam magistro et prelato suo deferant
secundum vestri ordinis instituta. Consecrationes vero altarium seu
basilicarum, ordinaciones clericorm, qui ad ordines fuerint promo-
vendi, et cetera ecclesiastica sacramenta a dyocesanis suscipiatis
episcopis, siquidem catholici fuerint et graciam atque communionem
apostolice sedis habuerint et ea gratis et absque pravitate aliqua
vobis voluerint Η exhibere. Alioquin liceat vobis catholicum, quem· Fol. 35 b.
cumque malueritis , adire antistitem, qui nostra fultus auctoritate,
quod postulatur, impendat. Clericos autem pro pecunia predicare
aut lucro vosque pro huiusmodi causa eos ad predicandum mittere
prohibemus, nisi forte magister templi, qui pro tempore fuerit, certis
ex causis id decreverit faciendum. Si quando vero loca deserta
fuerint eidem venerabili domui ab aliquo pia devotione collata,
liceat vobis ibidem edificare villas, ecclesias et cimiteria ad opus
hominum ibidem manentium fabricare , ita tamen ut in vicinia
illa abbatia vel religiosorum virorum collegium non existat, que ob
hoc valeat perturbari. Cum autem terre culte vobis quolibet iusto
titulo conferentur, facultatem et licentiam habeatis ibidem ad opus
transeuntium et eorum tantum, qui de mensa vestra fuerint, con-
struendi oratoria et cimiteria faciendi. Est enim indecens et peri-
culo proximum animarum religiosos fratres occasione adeunde ec-
clesie se virorum turbis et mulierum frequentie immiscere. Qui-
cumque sane in vestro collegio suscipientur, stabilitatem loci, con-
versionem morum seque militaturos domino diebus vite sue sub ob-
edientia magistri templi, posito scripto super altare, in quo con-
tineantur ista, promittant. Decernimus erg0, ut receptores vestra-

rum fraternitatum sive collectarum, salvo iure dominorum suorum,
Enna, Theod. de Nyfflu, 5

