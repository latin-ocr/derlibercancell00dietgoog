-163--

tare voluerint, conscribam, et postquam illos conscripsero, eos necnon
instrumenta et omnia alia et singula in causis producta, ubi requi-
situs ab auditore vel partibus seu earum aliqua fuero, in regestrum
fideliter redigam vel redigi faciam. Requisitus ab eisdem partibus
vel earum aliqua in singulis terminis successive partibus ipsis copiam,
cum per. auditorem decreta fuerit, sine difficultate et fraude qua-
cunque faciam, salvo meo iusto salario per ipsum dominum nostrum
summum pontificem moderato. Secreta cause secrete servabo et
presertim consilia auditorum et sententiam, donec ipsa sententia sit
prolata. Supradicta omnia et singula promitto et iuro attendere et
servare sine omni dolo et fraude. Sic me deus adiuvet et hec
sancta dei evangelia.

Item statuimus et etiam ordinamus , quod nullus notariorum
ipsorum causam aliquam sibi committi scribendam per se vel alium
procuret sive exhibeat instanciam in hac parte.

Item quod predicti notarij omnem modestiam et honestatem in
omnibus studeant observare, quodque nullus eorumdem notariorum,
qui per aliquem dictorum auditorum in notarium receptus extiterit, alte-
rius auditoris notarius esse valeat, quamdiu erit primi notarius auditoris.

Item quod nullus notariorum ipsorum concubinam publice tenere
presumat, et si quis eorum ad presens teneret aliquam, eam dimit-
tere teneatur. Si vero infra octo dies post publicationem statuti et
ordinacionis presentis ipsam non dimiserit, illam vel aliam deinceps
minime resumpturuS, et deinceps ipse vel alij reperti fuerint aliquas
publice tenere , ob officio notariatus in dicto palatio exercendo
perpetuo sint privati.

Item quod prefati notarij promotores seu procuratores in causiS,
que coram auditore suo agitantur, in dicto palatio non existant.

Item quod nullus notarius alicuius auditoris deinceps audeat scri-
bere vel presumat in causa, si alterutrius partium dicte cause in audien-
tia litterarum vel in palatio apostolico'seu in Roman'a curia procurator
vel promotor negotiorum seu pensionarius quoquomodo fuerit vel
existat, sed si ex ignorantia contingeret auditorem aliquam vel ali-
quas causam seu causas tales alicui tali notario committere ad
scribendum , statim notarius huiusmodi causam seu commissionem
in manibus dicti auditoris restintuat. Contrarium faciens per unum
annum ab offitio notariatus in palatio exercendo sit eo ipso privatus,

Item quod prefati notarij regestrum cuiusque cause, 'in qua-

notarius deputatus existit, cum manuali et productis originalibus,
11*

Fol. 84 ¹².

